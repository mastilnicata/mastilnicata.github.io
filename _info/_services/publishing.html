---
icon:  "/assets/images/icons/alcohol-white.png" # '\uf1d8' # "/assets/images/icons/publishing.png" # "\ue0bb"  # ico_book_marked
page_icon: "/assets/images/icons/alcohol-orange.png"
color: "#7FB069"
color_hover: "#9dc38c" # "#577590"
text: "Публикуване"
banner_image: "/assets/images/backgrounds/happy-kids.jpg"
tooltip: "Click to learn more about our publishing!"
use_image_for_chart: true
---
<p>
Публикуването на първата ви книга е своеобразен рожден ден, на който ще се зарадват баби, роднини, съученици и приятели. Ако обаче книгата ви е наистина добра, нещата няма да приключат само с кикотене, похапване на сандвичи и щипане по бузата. Нито с мъчително за околните четене на откъси от ваша страна. 
</p>
<p>
Всяка книга заслужава много повече. Тя заслужава да преминете през всички предходни етапи, за да отпразнувате истинското ѝ раждане с много повече хора - читатели, които ще оценят вложения в нея смисъл, житейски опит, светлина и мрак, дългите дни на пренаписване и пресяване, на почистване и пречистване. Вероятно малцина ще оценят професионално усилията на целия екип зад нея, но със сигурност, дори и подсъзнателно, резултатът от тях ще повлияе на читателското преживяване и ще ви спечели впечатлени и удовлетворени почитатели, които ще очакват и следващата ви книга. 
</p>
<p>
Nota Bene! СТИЛницата е бутикова услуга. И като такава, работи с най-добрите издателства. Когато открием онази сплав от талант, готовност за работа и възприемчивост към оздравителния режим, на който трябва да подложим ръкописа ви с вашето активно участие, ние ще се свържем с онези от тях, за които той е подходящ, и ще им го предложим за издаване. Можете да разчитате, че с нашето съдействие ще откриете добро семейство за детето си. Дете, което веднъж излязло от вас, престава да ви принадлежи и започва да живее свой собствен живот. 
</p>
<p>
Ако сте получавали откази или не сте били готови да преработите ръкописа си, за да бъде приет за издаване, обърнете се към нас. Ако искате да сте напълно сигурни, че сте направили всичко възможно, за да не ви откажат, заинтригувайте ни с текста си и го поверете на грижите ни. Работим в плътно взаимодействие в издателствата и знаем дори кой вид текст за кое от тях е най-подходящ, какво е портфолиото им, изискванията им и начинът, по който работят.
</p>