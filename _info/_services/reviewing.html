---
icon: '\uf71e' #"/assets/images/icons/reviewing.png"  # "\uf002" ico_magnifying 
page_icon: "<i class=\"fa-solid fa-toilet-paper\"></i>" # "/assets/images/icons/reviewing-orange.png"
color: "#d34b47"
color_hover: "#dd7672" #"#577590"
text: "Рецензия"
banner_image: "/assets/images/backgrounds/review.jpg"
dotted: "true"
tooltip: "Click to learn more about our reviewing!"
use_image_for_chart: true
---
<p>
Рецензията е като точна медицинска диагноза. А сега забравете за това клиширано сравнение и потърсете по-самобитна, полезна и ободрителна за въображението на читателя метафора! 
</p>
<p>
Рецензиите, които изготвяме, са подробни и прецизни и не спестяват нищо на пациента (ако все пак се спрем на този консенсусен образ), така че освен всичко останало, тази своеобразна ПКК ще регистрира и вредните нива на клишетата в текста. Целта е да установим както здравословните, така и патогенните процеси в организма на ръкописа ви.   
</p>
<p>
Рецензентът не просто обобщава сюжета и темите на повествованието, колкото авторът да се убеди, че "е бил правилно разбран" и че посланията и идеите му са достигнали до професионалния бета-читател (а следователно биха успели да постигнат това и с максимален брой крайни читатели). Той не дава и само общо мнение за състоянието и годността на ръкописа към дадения момент - както често биха направили рецензентите в издателствата, ако не са издържали да дочетат текста ви. Е, ние ще издържим и ще извършим тази 10-часова операция, а после ще снемем подробна анамнеза на периодично срещащите се здравословни проблеми в текста. Голяма част от тях можете да откриете в обхвата на списъка, споменат в РЕДАКЦИЯ.
</p>
<p>
Ако не сте убедени, че сте готови да ни покажете целия си текст, можете да изберете подуслугата ПЪРВА ГЛАВА, която би очертала проблемите в първите 15 до 30 страници текст. Феноменът "първи страници" е факт и в много случаи те наистина са решаващи за това дали ще съумеете да предизвикате вниманието и любопитството на читателите, или не. Не разчитайте и на тази метафора, но ако по ръката ви е плъзнала проказа, тя ще проличи въпреки пуснатия ръкав.  		
</p>
<p>
Важно е в крайна сметка да знаете, че рецензията не е нито амнистия, нито "отписване" на фатално заболял. Тя е възможност да преосмислите ръкописа си, да промените писателските си навици, да приложите оздравителен режим и в крайна сметка да го спасите с нови усилия и при категорична яснота за целите.
</p>