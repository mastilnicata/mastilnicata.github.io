---
icon: '\uf530' # "/assets/images/icons/eye-white.png" #  # "/assets/images/icons/needle-white.png" # '\uf530' #"/assets/images/icons/correcting.png" # "\uf4c6" # ico_handshake
page_icon: "<i class=\"fa-solid fa-glasses\"></i>" # "/assets/images/icons/correcting-orange.png"
color: "#291435"
color_hover: "#5c4c65" #"#577590"
text: "Корекция"
banner_image: "/assets/images/backgrounds/marbles-2.jpg"
tooltip: "Click to learn more about our correction!"
dotted: "true"
use_image_for_chart: true
---
<p>
Корекцията на един текст е conditio sine qua non, или "условие, без което не може". Но извън тежкарството на латинския, с който искаме да ви стреснем относно това колко важно е един текст да мине през коректор, тя е като игра на топчета за едно вряло и кипяло в прахоляка момче. За коректора граматиката е също като тази детска игра: привидно лека и приятна, но изискваща абсолютна точност и главоболна концентрация, така че всяко топче - граматическо, правописно, пунктуационно и печатно - да попадне точно в целта си. 
</p>
<p>
Не мислете само несъмнено вярното: че в края на дългия път до попадането на всяка уважаваща себе си книга у точните читатели стои истински цербер. Че привидно невидим, той дебне и .......... хода на биличките (друг синоним за топчетата) от куп препъникамъни и дори... липсата на пълен член. 
</p>
<p>
Истината е, че коректорът съвсем не е толкова страшен и заслужава съчувствието ни. Защото опитността в прицелването се придобива с изнурително разгръщане на редовно обновявания правописен речник, с куп нерви около различните варианти, по които може да се реши даден коректорски казус, с капитулация пред липсата на консенсус и смелостта да вземеш собствено решение, с безброй обаждания до "Езикови справки" относно пунктуацията в простото и сложното изречение, която може да разплаче дори закоравелите професионалисти там, както и с безценните консултации с колеги професионалисти. 
</p>
<p>
Е, истината е, че точността носи точки (и пари, ако залагате) - и в играта на топчета, и в книгоиздаването. Така че държим да изпипаме текста до последната запетая, удивителен знак или многоточие (макар последните две никак да не са препоръчителни)!...
</p>